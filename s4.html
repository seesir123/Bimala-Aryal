<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>s4.html</title>
</head>
<body>
    <p>रमेश भुसाल/ सुनवल, २९ जेठ। खानेपानीको वर्तमान अवस्था विषयमा सुनवल नगरपालिकाले सरोकारवालासँग छलफल गरेको छ।नगरपालिकाको पहिलो बैठकबाट गरेको निर्णयलाई कार्यान्वयन गर्नको लागि नीतिगत निर्णय र आवश्यक अध्ययन गर्न बनेको कार्यदलले गरेको अध्ययन लगायतका बरेमा छलफल भएको नगरपालिका जनाएको छ।

        छलफल कार्यक्रममा कर्यादल संयोजक तथा वडा नम्बर ४ का वडाध्यक्ष बालकृष्ण पङ्गेनीको अध्यक्षता तथा सुनवल नगरपालिकाका नगरप्रमुख बिमला अर्यालको प्रमुख आतिथ्यतामा सम्पन्न भएको हो। नगरप्रमुख बिमला अर्यालले प्रत्यक्ष जीवनसँग जोडिएको खानेपानीमा ५ हजार लिटर बराबरको पानी निशुल्क गराउने गरी नगर कार्यपालिकाको पहिलो बैठकबाट निर्णय गरेको बताइन्।
        
        ५ हजार लिटर पानी निशुल्क खास गरी अति बिपन्न वर्गलाई लक्षित गरी निर्णय गरेको बताइन्। साथै ५ वर्षभित्र सबै नगरभित्रका घरधुरीमा स्वच्छ पिउने पानी पुर्‍याउने बताइन्। त्यस्तै विपन्न वर्गलाई लक्षित गर्दै फोटोकपी समेत सबै वडामा निशुल्क गरेको भन्दै जनमुखी काममा कत्ति पनि नहिचकिचाउने उनले बताइन्।
        
        छलफल कार्यक्रममा कार्यदल संयोजक बालकृष्ण पङ्गेनीले प्रत्येक घरमा स्वच्छ खानेपानी धारा पु¥याउने उद्देश्य सहित नगरको निर्णयलाई कर्यान्वयन गराउनको लागि कर्यादल लागि परेको उनको भनाइ छ। छलफल कार्यक्रम खानेपानी महासङ्ग केन्द्रीय सदस्य तथा लुम्बिनी प्रदेश संयोजक थान प्रसाद गैर, 
        जिल्ला अध्यक्ष राजकुमार श्रेष्ठ,नगर अध्यक्ष दिपक राना, सचिव यज्ञप्रसाद पाण्डे लगायतले खानेपानीको महसुल, जडान, सरसफाई, ल्याब सम्बन्धमा सुझाव राखेका कार्यदल सदस्य भगवती बस्यालले जानकारी दिइन्।
        छलफल कार्यक्रममा सुनवल खानेपानीका अध्यक्ष खड्क बस्नेत, रामनगर बृहत खानेपानीका अध्यक्ष कृष्ण प्रसाद पाण्डे, बडेरा खानेपानीका व्यवस्थापक बुद्धिकला पाण्डे,अध्यरी खोला खानेपानीका अध्यक्ष बालकृष्ण भट्टराई, 
        लौकेश्वर बैरागनाथ खानेपानी अध्यक्ष गुप्त बहादुर केसी, संचालनको क्रममा रहेको बनकट्टी खानेपानीका सचिव यामजित मल्ल, स्वाठी खानेपानीका सचिव ओमबहादुर कवर, घियुडल्ला खानेपानीका अध्यक्ष भबिस्वर पराजुली लगायतले खानेपानीको अवस्थाको बारेमा धारणा राखेका थिए। छलफलमा ३ देखी ५ वर्षभित्र सुनवल नगरभित्र सबै घर धुरिमा खानेपानी र्पुयाउने लक्ष्यको लागि थप खानेपानी आयोजनाको माग भएको कार्यदल सदस्य सचिव रेशम शर्माले बताए।</p>
</body>
</html>