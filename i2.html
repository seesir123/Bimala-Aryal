<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>i2.html</title>
</head>
<body>
    <p>परासी, २५ पुस । सुनवल नगरपालिकाले निजी क्षेत्रका उद्योगको सहकार्यमा नगरभित्रका महिलाहरूलाई रोजगारी दिने भएको छ ।
        रुपन्देहीको मोतीपुरमा स्थित रहेको सौरभ ग्रुपद्वारा संचालित जगदम्बा स्पिनिङ्ग लिमिटेडको सहकार्यमा सुनवल नगरपालिका भित्रका २० जनालाई रोजगारको अवसर दिने भएको हो ।
        सुनवल नगरपालिका र जगदम्बा स्पिनिङ्ग मिल्सले सुनवलमा रोजगार सम्बन्धी अभिमुखीकरण कार्यक्रम आयोजना गरी महिलाहरूलाई रोजगारीको अवसर छोप्न आग्रह गरिएको थियो ।

नगरप्रमुख बिमला आर्यालले चुनावको बेलामा आफ्नो घोषणापत्र गरेको प्रतिबद्धता अनुसार नगरका महिलाहरूलाई रोजगारी पहल सिपमूलक तालिम दिएर रोजगार गर्ने सोही अनुरूप निजी क्षेत्रको सहकार्यमा रोजगारी दिलाउन लागेको नगरप्रमुख आर्यालले बताईन् ।

नगरप्रमुख अर्यालको पहलमा जगदम्बा स्पिनिङ्ग उद्योग मिल्सले चाहना भएका नगरभित्रका महिलाहरूलाई रोजगारी दिने प्रस्ताव गरेको रोजगारी अवसर छन्न आग्रह गरिएको नगरप्रमुख अर्यालले जानकारी दिईन । उनको अनुसार विशेष गरी उद्योगमा आर्थिक अवस्था कमजोर र महिला हिंसा परेका महिलाहरूलाई लक्षित गरी रोजगारीको पहल गरिएको बताईन् । कम्पनीमै बसेर रोजगारी गर्न चाहने महिलाहरूलाई काम गर्न अवसर जगम्दबाले दिएको अर्यालले बताईन् ।

रोजगारी सिप दिएर रोजगारी दिने र आर्थिक रूपमा सबल हुने र आत्मनिर्भर हुन सकेमात्र सबल समाज निर्माण हुने अर्यालले बिश्वास व्यक्त गरेकी थिइन। उद्योगमा १८ देखी ३५ वर्षभित्रका महिलाहरूलाई ६ महिनासम्म तालिम दिईपछि पूर्णरुपमा तलब दिएर काम लगाईने उद्योगका मुख्य प्रशिक्षक होम नारायण भट्टराईले जानकारी दिए ।

तालिम अवधिभर पहिलो दुई महिना प्रतिदिन ५सय ७० रुपैयाँको दर पारिश्रमिक दिने र दुई महिना काटेपछि प्रति दिन ६ सय ६५रुपैयाँ पारिश्रमिक उपलब्ध दिने र त्यसपछि दैनिक ९ सय १० रुपैयाँ दरले पारिश्रमिक दिने प्रशिक्षक भट्टराईले बताए । महिलाहरूले उद्योगमा दैनिक १२ घण्टा काम गर्नुपर्ने समेत जानकारी दिए । उद्योगमा भिसकस र पोलिस्टर फाईबरबाट धागो उत्पादन हुने गरेको छ ।

२०६२ सालमा स्थापना भएको सो उद्योगले ६०० बढीलाई रोजगारी दिइरहेको सौरभ ग्रुरुपद्धारा सञ्चालित लक्ष्मी स्टिलका मानव संसाधन तथा प्रशासन प्रमुख दामोदर पौडेलले बताए । यहाँ उत्पादन हुने धागो भारतसहित तेस्रो मुलुकमा निर्यात हुने गरेको सौरभ ग्रुरुपका एसआर म्यानेजर तुल्सीराम रेग्मीले जानकारी दिए  ।


    </p>
</body>
</html>