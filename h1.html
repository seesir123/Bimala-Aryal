<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>h1.html</title>
</head>
<body>
    <p>पश्चिम नवलपरासीको सुनवल नगरपालिकाले नगरका दुई ओटा वडामा १५ शैया क्षमताको अस्पताल स्थापना गर्ने भएको छ । 
        अस्पताल निर्माणका विषयमा विवाद हुदा केहि वर्ष पहिले सुनवलमा खैलाबैला मच्चिएको थियो । यो पटक १२ औँ नगर सभामा सुनवलको वडा नम्बर ८ र वडा नम्बर ५
         मा अस्पताल निर्माण गर्ने प्रस्ताव सर्वसम्मतीले पारित भएको छ । नगर प्रमुख विमला अर्यालले दुवै स्थानमा अस्पतालको आवश्यकता रहेको बताउदै १५ शैयाको अस्पताल बनाएर जनतालाई सेवा दिने बताउनुभयो । 
         सुवनलमा अस्पताल नहुदा समान्य उपचारका लागी पनि परासी, वुटवल, भैरहवा जानुपर्ने बाध्यता रहेको बताउदै अर्यालले अब पाँच वर्ष समान्य उपचारका लागी नगर बाहिर जानुपर्ने अवस्थाको अन्त्य गरिने बताउनुभयो । 

        नगरपालिकाले पाँच वर्षे दिर्घकालिन सोच निर्माण गरेर नगर सभामा प्रस्तुत गरेको बताउदै उहाँले योजनावद्ध रुपमा काम सकेर सम्वृद्ध नगर बनाउने योजनामा रहेको नगर प्रमुख अर्यालले बताउनुभयो । 
        विद्यालयले शिक्षा, स्वास्थय, पुर्वाधार लगाएतका क्षेत्रको एकिकृत विकास गर्न योजना तर्जुमा गरेको छ । महिला सेफ हाउस संञ्चालन, हिसां पिडित कोषको स्थापना, महिला विद्यालय संञ्चालन, बाल संरक्षणको 
        आवश्यकता भएका बालबालीकाका लागी विद्यालय संञ्चालन गर्ने, प्रत्येक आर्थिक वर्षमा एक नमुना विद्यालय बनाउने लगाएतका योजना अगाडी सारेको छ । कृषिमा आधुनिकिकरण र यान्त्रिकरण गरी तरकारी, माछा मासु, फलफुल अन्डा, दुध र तेलहनमा 
        आत्मनिर्भर हुने गरी रणनिति तय गरिएको पनि नगरपालिकाले जनाएको छ  
        
        यसैगरी सुनवल रिंगरोड निर्माण गर्ने, एक हजार किलोमिटर सडक कालोपत्रे, चार नयाँ झोलुङ्गे पुल निर्माण, ४ ओटा सडक पुल र ५० किलोमिटर नयाँ सडक निर्माण गर्ने पनि सुनवलले पाँच वर्षे योजनामा सार्वजनिक गरेको छ । एक नगर एक नमुना बस्ती, फोहोरमैला उद्योग, अटोभिलेज निर्माण, एक वडा एक खेलमैदान लगाएतका महत्वकांक्षि योजना पनि समेटिएको छ । </p>
</body>
</html>