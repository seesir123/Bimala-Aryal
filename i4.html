<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>i4.html</title>
</head>
<body>
  <p>असार २४ । केहि वर्ष पहिले सम्म भारत बाट आयात हुने सिमेन्ट अहिले नेपाल बाट भारत तर्फ निर्यात हुन थालेको छ । पश्चिम नवलपरासीको सुनवलमा रहेकोे पाल्पा सिमेण्ट उद्योगले भारततर्फ सिमेन्ट निकासी सुरु गरेको छ । बजेटमार्फत सरकारले सिमेन्ट निर्याटमा ८ प्रतिशत अनुदान दिएपछि भारत तर्फ सिमेन्ट निकासि गर्न उद्योगिहरु उत्साहित भएका हुन् । 
    उद्योगले उत्पादन गर्दे आएको तानसेन ब्रान्डको ३ हजार बोरा सिमेन्ट शुक्रबार आज पहिलो चरणमा बेलहिया भन्सार हुदै भारत तर्फ पठाईएको उद्योगका जनसम्पर्क प्रमुख जीवन निरौलाले जानकारी दिनुभयो । 

    सबै प्रक्रिया पुरा गरी औपचारिक माध्यमबाट नेपालदेखि भारत तर्फ पहिलो पटक सिमेन्ट निर्यात सुरु भएको उद्योगले जनाएको छ । 
    पाल्पाको माथागढिमा आफ्नै चुनढुंगा खानी रहेको उद्योगले दैनिक १८ सय टन क्लिङ्कर उत्पादन क्षमताको प्लाण्ट जडान गरेको छ भने दैनिक ३
     हजार टन सिमेन्ट उत्पादन गर्दै आएको छ । पाँच वर्ष अघि स्थापना भएको पाल्पा सिमेन्ट ईन्डस्ट्रिज लिमिटेडले सिमेन्ट उत्पादन शुरु गरेको तीन वर्षमा नै उत्पादित सिमेन्ट भारत पठाउन सफल भएको हो । 
     करोडको लगानीमा सुनवल नगरपालिकाको सिसयानी मा स्थापना भएको पाल्पा सिमेन्ट ईन्डस्ट्रिज लिमिटेडले स्थापना काल देखी नै क्लिङ्कर र सिमेन्ट उत्पादन गर्दै आएको छ । उद्योगले बजार विस्तारको लागी भारतको सिएमएफ इन्टरप्राईजेजसंग सम्झौता गरी सिमेन्ट विक्रि सुरु गरेको उद्योगका कार्यकारी निर्देशक शेखर अग्रवालले जानकारी दिनुभयो । 
     सिमेन्ट निर्यात कार्यक्रममा बोल्दै सुनवल नगरपालिकाका नगर प्रमुख बिमला अर्यालले सिमेन्ट निर्यातले आयातमुखि अर्थतन्त्र सुधारका लागी महत्वपुर्ण टेवा पुग्ने विश्वास व्यक्त गर्नुभयो ।जिल्लामा रहेका ठुला उद्योग बाट देशको अर्थतन्त्र सुधारमा योगदान पुगे नवलपरासीको लागी गर्वको विषय हुने बताउनुभयो । कार्यक्रममा प्रमुख जिल्ला अधिकारी श्रवण कुमार पोखरेल उद्योग वाणिज्य संघका अध्यक्ष केशव भण्डारी लगाएतले बोल्नुभएको थियो । 
     हाल नेपालमा ५० भन्दा बढि सिमेन्ट उद्योग संचालमा रहेका छन जस मध्य १५ वटाले क्लिङ्कर र सिमेन्ट दुबै उत्पादन गर्दै आएका छन । 
    
    
    </p>  
</body>
</html>