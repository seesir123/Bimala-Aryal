<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>h4.html</title>
</head>
<body>
    <p>परासी, २६ भदौ । सुनवल नगरपालिकाले वडा वडामा डेङ्गु रोग नियन्त्रण र रोकथामको लागि अभियान संचालन गर्ने लागेको छ ।
        नगरपालिकाले यही भदौ २६ गतेदेखि वडा वडामा डेङ्गु रोग नियन्त्रण र रोकथामको लागि अभियान संचालन लागेको हो ।
        नगरपालिकाले वडा वडामा अभियान नै संचलान गरी लामखुट्टेको वासस्थान र लार्भाखोजी गरी लार्भाहरु नष्ट गर्ने सुनवल स्वास्थ्य शाखाका उपप्रमुख चुरामणी नेपालले जानकारी दिए ।

उनको अनुसार स्वास्थ्यकर्मी र जनप्रतिनिधि सहितको व्यापक सहभागितामा  लामखुट्टेको वासस्थान र लार्भखोजी गरी लार्भाहरु नष्ट गर्ने योजनाका साथ अगाडी बढिएको नेपालले बताए ।
जहाँ जहाँ पानी जामेको स्थान र फोहारमैला जम्मा भएका स्थानमा गई लामखुट्टेको वासस्थान र लार्भखोजी गरी लार्भाहरु नष्ट गर्ने बताए ।

आफ्नो नगरबासीहरुलाई डेङ्गु रोग बचाउनको लागि अभियान संचालन गरेर जनप्रतिनिधि, स्वास्थ्यकर्मी बालक्लब संघ संस्था सहित स्थानीयको व्यापक रूपमा सहभागितामा नियन्त्रण टोली बनाएर प्रत्येक टोल टोलमा डेङ्गु 
रोग लामखुट्टेको वासस्थान र लार्भखोजी गरी लार्भाहरु नष्ट गर्न योजनाको साथ 
अघि बढेको सुनवलकी नगरप्रमुख बिमला अर्यालले बताइन् । हाल नेपालमा ७० भन्दा बढी जिल्लामा डेङ्गु रोग फैलिएको र मृत्युदर समेत बढ्दै गएको अवस्थामा सबै सचेत भएर उचित कदम चाल्नुपर्ने अर्यालले बताईन् ।

अभियान संचालन गर्न पूर्व नगरपालिकाले डेङ्गु ज्वरो रोकथाम र नियन्त्रण सम्बन्धी अभिमुखीकरण, अन्तरक्रिया छलफल गरेको छ ।कार्यक्रममा नवलपरासी जिल्लाको हकमा हालसम्म डेङ्गुका ४० भन्दा बढी बिरामी रहेको र 
सुनवल नगरपालिकामा १५ जना भन्दा माथि डेङ्गुका रोगी रहेको  स्वास्थ्य कार्यालय नवलपरासीका मलेरिया इन्स्पेक्टर देवीलाल पौडेलले जानकारी दिए ।

डेङ्गु रोग लागेमा एक्कासी उच्च ज्वरो आउने, मांसपेशी टाउको तथा जोर्नीहरू दुख्ने, थकान महसुस हुने, वान्ता हुने जस्ता लक्षणहरू देखिएमा डेङ्गु रोगको सङ्क्रमण हुनसक्ने र 
यस्तो लक्षण देखिएमा तुरुन्त स्वास्थ्य चौकी गरी स्वास्थ्य परीक्षण गराउन जान पौडेलले सुझाव दिएका थिए । यसबाट बच्नका लागि लामखुट्टे टोकाइबाट बच्नु नै हो,जसका लागि झुल भित्र सुत्ने,पूरा 
बाउला भएको कपडा लगाउने, आफ्नो घर वरिपरि रहेका खाल्डाखुल्डीमा पानी जम्न नदिने लगायतका रहेका छन्।

</p>
</body>
</html>