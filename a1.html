<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>a1.html</title>
</head>
<body>
    <p>पश्चिम नवलपरासीको सुनवलमा युनेस्कोले सांस्कृतिक सम्पदा संरक्षण र संर्वद्धनमा युवापुस्तालाई जागरुक बनाउन अभिमुखिकरण प्रदान गरेको छ । 
        युनेस्कोका निमित्त राष्ट्रिय आयोगको सचिवालय काठमान्डौको आयोजनामा स्थानिय सांस्कृतिक सम्पदा र संस्कृतिको जर्गना गर्न युवालाई जागरुक बनाउन अभिमुखिकरण प्रदान गरिएको छ । 
        स्थानिय तहमा भएका पुरातात्विक, ऐतिहासिक, पर्यटकिय र धार्मिक क्षेत्रको संरक्षणका लागी युवालाई जागरुक नबनाए भविष्यमा त्यसता सम्पदा नाशिदै जाने खतरा बढेको भन्दै स्थानिय तहमा केन्द्रित भएर कार्यक्रम 
        सुरु गरेको युनेस्कोका सहमहासचिव रामेश्वर यादवले बताउनुभयो । 

        विश्व सम्पदा सुचिमा सुचिकृत र चर्चामा रहेका सम्पदाको संरक्षणमा सबैले चासो दिने गरेपनि स्थानिय स्तरमा महत्व बोकका सम्पदाको संरक्षणका लागी देशैभर युनेस्कोको युवा कल्ब गठनलाई पनि तिव्रता दिईएको छ ।
        बुधवार र बिहिवार भएको कार्यक्रममा बोल्दै नवनिर्वाचित प्रदेश सभा सदस्य खड्ग बस्नेतले सुनवल सांस्कतिक तथा धार्मिक दृष्टिकोणले धनि क्षेत्र भएको बताउदै यसलाई सबै मिलेर संरक्षणको काम गर्नुपर्ने बताउनुभयो ।
         आफुले निति निर्माण तहमा ऐतिहासिक तथा सांस्कृतिक सम्पदा संरक्षणको लागी पहल गर्ने पनि बताउनुभयो ।
         सुनवल नगरपालिकाका नगर प्रमुख बिमला अर्यालले नगरका पुरातात्विक तथा सांस्कृति सम्पदा संरक्षणमा योजनावद्ध रुपमा अगाडी बढेको बताउनुभयो । सुनवल भित्रका पर्यटकिय तथा धार्मिक स्थललाई जोड्ने गरी धार्मिक सर्किट निर्माण गर्ने पनि योजना रहेको अर्यालले बताउनुभयो । कार्यक्रममा बोल्दै सुनवल नगरपालिकाका शिक्षा शाखा प्रमुख विष्णु प्रसाद गोतामेले आजको सांस्कृतिक धरोधरको संरक्षणमा युवाको भुमिका महत्वपुर्ण हुने बताउनुभयो । युनेस्कोको विश्वव्यापि आर्दश र मुल्यमान्यतालाई स्थानिय स्तर सम्म व्यापक बनाई समाजिक विकासमा योगदान पुर्याउन युवा अभियान नामक कार्यक्रम स्थानिय तहमा केन्द्रित गरिएको युनेस्कोले जनाएको छ । 
         कार्यक्रममा विभिन्न विद्यालयमा अध्ययनरत युवा, सांस्कृतिक सम्पदाका संरक्षणकर्ता, जनप्रतिनिधि लगाएतको सहभागिता थियो ।</p>
</body>
</html>