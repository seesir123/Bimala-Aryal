<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>s3.html</title>
</head>
<body>
    <p>साउन १
        आज सुनवल नगरपालीकाले एक कार्यक्रमको आयोजना गरी फोटोकपि,स्कानर सहितको प्रिन्टर मेसिन वितरण गरेको छ । नगरप्रमुख विमला अर्यालको अध्यक्षतामा सो मेसिन नगरभित्रका १३ वटै वडा कार्यालयमा वितरण गरीएको हो ।
        फोटोकपि,स्कानर सहितको प्रिन्टर मेसिन वितरण कार्यक्रममा बोल्दै उपप्रमुख सुर्य प्रसाद दुवेले वडाको काममा आउने सेवाग्राहिको समस्यालाई ध्यानमा राखेर सो कार्य गरेको बताउनु भएको छ । कतिपय वडा कार्यालय पाएक पर्ने ठाउँमा नभएको र नजिक फोटोकपि गर्ने ठाउँको अशुविधा रहेको हुदा सेवाग्राहीलाई सुविधा दिने उदेश्यले सो सेवा दिन लागीएको बताउनुभएको छ । 
        साथै उपप्रमुख दुवेले जनताको मतले जितेर आएको जनप्रतिनिधी भएको हुदा आफ्नो वडामा सेवा लिन आउने सेवाग्राही प्रति सभ्य र सिष्ट भएर प्रस्तुत हुन जनप्रतिनिधिहरुलाई निर्देशन समेत दिनुभएको थियो ।
        त्यसैगरी कार्यक्रममा बोल्दै नगर प्रमुख अर्यालले हामीले भोट माग्नजादा नै यस्ता किसीमको सुविधा दिने प्रतिबद्धता गरेको हुदा सोहि अनुरुप कार्य गर्न लागेको स्पष्ट पार्नुभएको छ । उहाँले फोटोकपि,स्कानर सहितको प्रिन्टर मेसिन चलाउन सम्पूणर् वडा अध्यक्षले सिक्नुपर्ने बताउदै दिएको मेशिनको सदुपयोग गर्न वडा सचिव र वडा अध्यक्षहरुलाई निर्देशन दिनुभएको थियो ।
        नगरपालीको समाजिक शाखा प्रमुख मोहन ज्ञवालीले संचालन गर्नुभएको कार्यक्रममा सुनवल नगपालीकाको १३ वटै वडाका वडा अध्यक्षहरु,वडा सचिवहरु,कार्यपालीका सदस्यहरु, विभिन्न शाखाका शाखा प्रमुखहरु लगाएतको उपस्थिती रहेको थियो ।</p>
</body>
</html>