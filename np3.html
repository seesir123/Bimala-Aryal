<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>np3.html</title>
</head>
<body>
    <p>रेडियो सुनवल,चैत्र २०
        ६६ औ राष्ट्रिय सहकारी दिवसको अवसरमा सुनवल नगरपालिकाको आयोजनामा सुनवल नगरभित्र रहेका सहकारीका प्रतिनिधिहरु विच अन्तरक्रिया कार्यक्रम सम्पन्न भएको छ । सुनवल नगर प्रमुख विमला अर्यालको अध्यक्षतामा सम्पन्न कार्यक्रममा प्रमुख प्रशासकिय अधिकृत भक्तिराम मरासीनिले संघिय,शासकिय संरचनामा सहकारी नियमन, तिन तहको भुमिकाका बारेमा आफ्नो प्रस्तुति राख्नुभएको थियो ।
        
        सो अवसरमा उहाले सरकारले ल्याएको एक व्यक्ति एक सहकारी भन्ने नीति तत्काल निष्कृय देखीए पनि छिट्टै नै  कार्यान्वयनमा  जाने बताउदै सुनवल नगरपालिका भित्रका सहकारीहरुको नगरपालिकाले कडा रुपमा अनुगमन गर्ने बताउनुभयो ।
        कार्यक्रममा सुनवल नगरपालिका आर्थिक विकास शाखा एवं सहकारी विभाग प्रमुख खेमराज ढकालले सुनवल नगरपालिकामा रहेका सहकारीहरुको अवस्थाका वारेमा जानकारी प्रस्तुत गर्दै सहकारीका काम कर्तव्य र अधिकारका वारेमा प्रस्तुतिकरण गर्नुभएको थियो ।
        
        
        सो अवसरमा नगरप्रमुख अर्यालले आजको अन्तरक्रियाहरुबाट उठेका सल्लाह सुझावहरु आगामी वर्षको बजेट निर्माण गर्दा प्राथमिकतामा राखिने बताउदै सहकारीको माध्यमबाट धेरै व्यक्ति लाभान्वित भएको बताउदै आगामी आवमा सहकारीको पाठ्यक्रम तयार गरेर वजेट विनियोजन गर्ने र विभिन्न तालिमहरुको आयोजना गरीने बताउनुभयो । 
        
        
        हाल सुनवल नगरपालिकाले नियमन गर्ने ५१ वटा सहकारीहरु रहेको आर्थिक विकास शाखा एवं सहकारी विभाग प्रमुख खेमराज ढकालले जानकारी दिनुभयो ।</p>
</body>
</html>