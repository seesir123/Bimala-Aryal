<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>e1.html</title>
</head>
<body>
    <p>रेडियो सुनवल ,१ चैत्र ।
        पश्चिम नवलपरासीको सुनवलमा रहेको महाकवि देवकोटा नमुना माविमा ३ दिने शैक्षिक गुणस्तर वृद्धि तथा विधालय सुधार सम्बन्धि उत्प्रेरणा तालिम सुरु भएको छ ।
        
        विधालयका व्यवस्थापन समितिका अध्यक्ष ज्ञानहरि अर्यालको अध्यक्षता एवं सुनवल नगरपालिकाकी प्रमुख बिमला अर्यालको प्रमुख आथित्यतामा भएको कार्यक्रमलाई सम्बोधन 
        गर्दै नगर प्रमुख अर्यालले घर नै पहिलो पाठशाला भएकोले  नगरको शैक्षिक सुधारका लागि विधालय र शिक्षकको मात्र नभई अभिभावकको पनि उस्तै भुमिका रहेकोले सबै मिलेर अगाडि बढ्नुपर्ने भनाई राख्नुभएको थियो । 
        नगर प्रमुख अर्यालले शैक्षिक सुधारका लागि नगरपालिका कुनै कमि कमजोरी हुन नदिने प्रतिबद्धता व्यक्त गर्नुभयो। 
        
        
        ३ दिन सम्म सञ्चालन हुने उक्त उत्प्रेरणा सम्बन्धि तालिममा प्रशिक्षक विके शर्माले प्रशिक्षण गर्नु हुने व्यवस्थापन समितिका सदस्य रामजी पराजुलीले जानकारी दिनुभयो ।
        
        
        तालिमको पहिलो दिन सुनवलका सामुदायिक मावी विधालयका व्यवस्थापन समिति, शिक्षक अभिभावक संघका अध्यक्षहरु,विधालयक प्रअ एवं शिक्षक प्रतिनिधिको सहभागीता रहेको थियो। 
        दोस्रो दिन महाकवी देवकोटाका विधार्थी , अभिभावक र त्यसैगरी तेस्रो दिन महाकवि देवकोटाकै शिक्षकहरु प्रशिक्षित हुने विधालयले जनाएको छ । 
        विधालयका शिक्षक रमेशकुमार भुसालको स्वागत सगै सुरु भएको कार्यक्रमको संचालन प्राचार्य खेमलाल जोशी शर्माले गर्नु भएको थियो।</p>
</body>
</html>